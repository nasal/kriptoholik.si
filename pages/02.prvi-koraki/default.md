---
title: 'Prvi Koraki'
---

## 1. BE SAFE!!!
1. Vloži samo denar, ki lahko zgubiš in za katerega ti ne bo **NIKOLI** žal.
1. Zaščiti se! Nikoli ne imej preveč denarja / kovancev na menjalnicah!
1. Ne verjami vsakemu na internetu.
1. Pazi na prevarante in njihove prevare (scammers - scam).
1. Imej varnostne kopije denarnic na varnih mestih.
1. Ready? GO!

## 2. Ustvari svoj prvi račun na eni večjih menjalnic
- [Coinbase](https://www.coinbase.com/join/596fac250e3bd600ad6351bf)
- [Bitstamp](https://www.bitstamp.net/)
- [Kraken](https://kraken.com/) (trenutno ne dela)

Vse menjalnice bojo od tebe zahtevale, da pred prvim nakazilom dokažeš, da si to res ti (KYC - Know Your Customer). Šele za tem, ko naložiš dokumente, lahko kupiš svoj prvi kovanec. 

**Zaradi velikega števila ljudi, ki se zadnje čase na novo prijavlja na menjalnice, lahko ta proces traja tudi en teden!** 

### 2.1. Na telefon naloži njihovo mobilno aplikacijo
Lahko jo boš uporabljal/a kot denarnico in za hitri nakup / prodajo nekaterih kovancev.

- Odpri AppStore / PlayStore in jo poišči po imenu.
- Pazi, da naložiš pravo aplikacijo.

## 3. Naloži denar na menjalnico
Običajno ponujajo menjalnice vsaj 2 načina za prenos denarja:

1. **Nakazilo s kreditno kartico**: plačal/a boš nekaj provizije (okoli 2%), bos pa imel/a denar takoj na voljo,
2. **Bančno nakazilo**: brez provizije, bo pa denar na voljo šele čez **1 ali več dni**. 

**Zaradi velikega števila novih uporabnikov, se lahko bančno nakazilo zavleče na en teden**. 

- Ta čas tvoj denar **ne bo viden** na menjalnici (in niti na banki).
- **Ne noret**, se zgodi.
- Če se ti mudi, uporabi kartico.

## 4. Ustvari račun na menjalnici, ki podpira druge kovance
Če želiš trgovati z "manjšimi" kovanci (npr. vsemi, ki pridejo ven, ko je kak ICO) boš potreboval/a račun na eni izmed spodnjih menjalnic. Za razliko od zgoraj naštetih, za manjša izplačila ne potrebuješ dokazovati, da si to res ti (KYC).

- [Binance](https://www.binance.com/?ref=17073681)
- [Bittrex](https://bittrex.com/)

Kako premoženje prenašaš med menjalnicami, kako trguješ in podobne stvari bomo obravnavali drugje, ker niso več prvi koraki 😊.

## 5. Izberi in ustvari svojo prvo denarnico
Čeprav smo že vsi slišali za Bitcoin, bo tvoja prva izbira najverjetneje **Ether** (Ether je ime kovanca, ki se uporablja na Ethereumu). Zakaj? Predvsem zato, ker ne stane $16000. Poleg tega, je **prenos** tega kovanca med menjalnicami **zelo hiter** (nekaj minut namesto nekaj ur) in **veliko cenejši** od prenosa Bitcoina (1-5 eur proti 25-50 eur). 

V tem primeru imaš na izbiro dve zelo dobri alternativi (verjetno boš uporabljal/a obe):

1. Denarnica v obliki Chrome aplikacije: [MetaMask](https://chrome.google.com/webstore/detail/metamask/nkbihfbeogaeaoehlefnkodbefgpgknn), in / ali
2. Spletna denarnica: [MyEtherWallet](https://www.myetherwallet.com/) (MEW).

V obeh primerih dobiš **naslov** ([javni ključ](https://kriptoholik.si/privatni-in-javni-kljuci)) na katerega lahko pošlješ Ether, ki kupiš, ko imaš na menjalnici denar na voljo (iz točke 3).

Vedno **zelo pazljivo sledi navodilom**! Drugače boš ostal/a brez svojega premoženja. **Obljubim**.

Za druge denarnice (Bitcoin in Litecoin) preberi [Denarnice](https://kriptoholik.si/denarnice).

## 6. Varnostne kopije
MetaMask, MyEtherWallet, in tudi vse ostale denarnice ti bojo vedno naročile, da **na list papirja** zapišeš **12** (ali v nekaterih primerih 24) **besed**. 

1. **VZAMI LIST PAPIRJA, KEMIK, IN JIH ZAPIŠI!**
1. Ta list spravi **na varno mesto**!

V primeru, da:

1. izgubiš telefon,
1. ti ga ukradejo,
1. pade v vodo in ga niti trik z rižem ne reši več,
1. ti zgori računalnik,
1. te ugrabijo vesoljci (hec, v tem primeru ti želim vso srečo),

so te besede **edina možnost**, ki imaš, da izgubljene **kovance dobiš nazaj**.

## 7. Never stop learning
- Preberi podstrani na levo - zbrani so odgovori na veliko pogostih vprašanj.
- Sodeluj na Discordu - nič zato, če si začetnik/ca. Vsi smo bili enkrat začetniki. Postavljaj vprašanja! Poišči odgovore.
- Beri novice - kripto se razvija z neverjetno hitrostjo, hitro kaj pomembnega zamudiš.