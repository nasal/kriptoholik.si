---
title: 'Portfelj (portfolio)'
---

## Definicija
Portfelj ni nič drugega kot zbirka ali skupina (komplet, nabor) določenih elementov iz enega področja. Zaradi lažjega razumevanja si portfelj lahko predstavljamo kot košarico v kateri zbiramo različne predmete. Npr. web dizajner ima portfelj spletnih strani, fotograf portfelj fotografij, zbiratelj portfelj umetnin, gradbeno podjetje pa portfelj nepremičnin.

Iz vidika investiranja, portfelj pomeni zbirko oziroma košarico investicij posameznega vlagatelja ali inštitucije. Naložbe v portfelju so si lahko podobne ali pa tudi ne, ustvarjajo različne donose, izkazujejo različne stopnje tveganosti ter so v večji ali manjši meri povezane z dogajanji v gospodarstvu. Število naložb v portfelju je lahko majhno (koncentriran portfelj) ali veliko (razpršen portfelj). Vsaka med njimi ima svoj delež v portfelju ter prispeva k skupnemu ustvarjenemu donosu portfelja. Npr. povprečen vlagatelj bo v svojem portfelju imel delnice, obveznice, denar ali kakšen drug vrednostni papir (mogoče celo zlato, nepremičnine in druge naložbe). Vsak od teh premoženjskih razredov ima lahko v portfelju različen delež.

Vlagatelji ponavadi sestavijo portfelj naložb, ki je v skladu s njihovim odnosom (toleranca) do tveganja. Če radi več tvegajo za voljo višjega zaslužka in jim morebitna izguba ne predstavlja težavo, potem bo njihov portfelj najbrž vseboval več tveganih naložb in imel hkrati več možnosti za večje zaslužke in izgube. Velja tudi obratno. Netoleranca do tveganja bo oblikovala portfelj z manj tveganimi ali netveganimi naložbami.

## Pregledovalniki portfelja
- Delta (iOS, Android)
- CryptoPro (iOS)
- Blockfolio (iOS, Android)
- HODL Real-Time Cryptocurrency (iOS, Android?)
- CoinCap (iOS, Android)
- Cryptofolio (iOS)